---
title: ""
description: ""
theme: "uvod"
---

# Komunisti z kola ven

KSČM je strana minulosti. Její představitelé mají na svědomí mnoho hříchů z předlistopadové i polistopadové éry. Někteří z nich jsou přímo zodpovědné za lidské tragédie, bolest, násilí a mučení. Na rozdíl od okolních postkomunistických zemí, čeští komunisté se nezreformovali v moderní levicovou stranu. Na předních místech již po mnoho let vídáme ty stejné tváře, mnoho z nich je z konzervativního, stalinistického křídla strany.

Nejen že se současná komunistická strana od minulosti nikdy nedistancovala - ona se k historickému odkazu KSČ dokonce hrdě hlásí. Čelní představitelé neváhají relativizovat komunistické zločiny a překrucovt historii. A jejím předsedou je bývalý agent StB, Vojtěch Filip (neboli agent Falmer).

Komunistická strana má dnes poprvé od revoluce největší vliv na vládu ČR i přes hostoricky nejhorší výsledek v posledních volbách. Svou tolerancí drží při životě vládu Andreje Babiše, který u demokratických stran důvěru nezískal. Komunisté prostě chtějí být u moci. A k té jim premiér svou otevřenou náručí umožnil přístup. Komunisté však výměnou za toleranci začali stupňovat svoje požadavky. Dosadili své lidi na klíčová místa a vyhrožovali vypovězením podpory vládě pokaždé, když Andrej Babiš nechtěl jejich požadavkům vyhovět.

Doufejme tedy, že sté výročí bylo poslední, které kdy oslaví v Poslanecké sněmovně. Pokud by se do Sněmovny na podzim opět dostali, můžou být oním jazýčkem na vahách a rozhodnout o dalším směřování země. Komunisté v naší zemi už nesmějí mít žádný politický vliv, jinak se z minulého století nikdy nepřeneseme. Myslete proto při jakékoliv volbě na budoucnost svých dětí a dalších generací a nevolte komunisty.
